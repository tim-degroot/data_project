Bilthoven, 06-10-2017
Beste gebruiker,

Het Ministerie van Infrastructuur en Waterstaat is opdrachtgever van de Atlas Leefomgeving. Deze atlas biedt informatie voor burgers en professionals over de kwaliteit van de Nederlandse leefomgeving. Het gaat om milieuthema's die van invloed zijn op onze lichamelijke en geestelijke gezondheid. Onderwerpen zijn onder andere luchtkwaliteit, waterkwaliteit en veiligheid. De eerste gedachten voor een Atlas Leefomgeving ontstonden vanaf het Verdrag van Aarhus. Dit Europese verdrag ging in 2001 in en verplicht de overheid om te voorzien in toegankelijke milieu-informatie. De Atlas Leefomgeving is daarvan het resultaat. Het zorgt ervoor dat de komende jaren nog veel meer nieuwe kaarten en informatiemateriaal beschikbaar komen. Dit gebeurt deels door een steeds groter wordend aanbod, maar ook omdat gebruikersgroepen daarom verzoeken.

Het concept van de Atlas is dat de data bij de bron wordt gehouden. Zo worden de kaarten van Rijkswaterstaat beheerd en verspreid door Rijkswaterstaat zelf. De Alas Leefomgeving zorgt er vervolgens voor dat de informatie van deze verschillende "bronhouders" overzichtelijk bij elkaar wordt gebracht. Ook wordt er duiding en verdieping bij de kaart aangeboden. 

De meeste kaarten kunnen als databestand worden gedownload via het Nationaal Georegister (nationaalgeoregister.nl). Sommige kaarten die we in eigen beheer hebben zijn echter te groot om het via een service aan te bieden vanuit het nationaal georegister. Om die reden is er voor een download van een zipfile gekozen. Deze zipfile bevat een GIS bestand dat met GIS software zoals QGis of ArcGis te openen en te bewerken is.

Bij publicatie van deze data of een afgeleide daarvan, graag een bronvermelding toevoegen:
Atlas Leefomgeving (ALO), http://www.atlasleefomgeving.nl

Heeft u vragen over de data, of komt u onjuiste informatie tegen, neem dan contact met ons op:
http://www.atlasleefomgeving.nl/contact